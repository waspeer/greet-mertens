<!doctype html /><html lang="nl"><head><meta charSet="UTF-8" /><meta httpEquiv="X-UA-Compatible" content="IE=edge" /><meta name="viewport" content="width=device-width, initial-scale=1.0" /><title>Document</title><link rel="stylesheet" href="/styles/article.css" /><link rel="stylesheet" href="/styles/default.layout.css" /><link rel="stylesheet" href="/styles/main.css" /></head><body><div class="layout"><header><a class="layout__siteTitle" href="/">Greet Mertens</a><nav><ul><li><a href="/artikelen">artikelen</a></li><li><a href="/projecten">projecten</a></li><li><a href="/contact">contact</a></li></ul></nav></header><main class="article"><article><h1>Yellow - The sorrows of Belgium II: Rex - NTGent - Luc Perceval</h1><figure class="image" style="--aspectRatio: 53%; --color: #c4bbaa;"><img loading="lazy" src="https://cdn.sanity.io/images/ph08or48/production/c7ea0f95d121d76c682cf86607fa09053c758fcd-310x163.jpg?auto=format" /></figure><div class="article__info"><time dateTime="Fri Mar 12 2021 13:30:00 GMT+0100 (Midden-Europese standaardtijd)">12 maart 2021</time></div><div class="article__body"><div><p>Het is bijzonder om bij het kijken van deze theatervoorstelling (online)  opeens geconfronteerd te worden met een verborgen schaamte. Doorheen de afstotelijke woorden als <em>Deutschland über alles</em> en <em>Heil Hitler</em>, voelde ik een verwantschap met  het uitreiken, het hopen, het geloven in een andere betere wereld en vooral de energie die het geeft om er helemaal voor te gaan.  Op de puinhopen van de ellende gaan staan en oprijzen als een feniks. Als jong meisje droomde ik ervan om in de revolutie te kunnen meevechten.  Ik was Antigone, Jeanne d'Arc , Ulrike Meinhof. Ik zou sterven voor mijn idealen.  Die geestdrift werd aangeraakt toen ik de vlaggen zag wapperen, het stampen en zingen. Als ik zestien was geweest in 1937, was ik dan ook gevallen voor de beloftes van het germaanse rijk? Het zou zomaar kunnen. </p><p>Schaamte ook omdat ik me verwant voelde met de familie van Jef.  De schouders gebogen onder de zwaarte van hun keuzes.  De starende blikken als de waarheid zich begint op te dringen. Tegen beter weten in. Verslagen. Toch weer verslagen. Het mocht niet baten.  Die kromme schouders heb ik ook. Dat ingesleten geloof dat het toch niet mag baten. Dat de feniks maar kort oprijst uit de as en dan weer in  de vlammen verdwijnt. Ondanks al die jaren weg uit België, heb ik het nooit van me af weten te schudden. Het is alsof ik al die verloren gevechten nog steeds met me meedraag.</p><p>De voorstelling weet op een prachtige manier het politieke met het persoonlijke te verenigen. Zoals Perceval zegt: het gaat uiteindelijk altijd om individuele frustratie, persoonlijke keuzes en liefde voor wie het dichtst bij je staat.  </p><p></p></div></div></article></main></div><script src="/javascript/main.js"></script></body></html>