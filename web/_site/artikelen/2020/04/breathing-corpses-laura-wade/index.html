<!doctype html /><html lang="nl"><head><meta charSet="UTF-8" /><meta httpEquiv="X-UA-Compatible" content="IE=edge" /><meta name="viewport" content="width=device-width, initial-scale=1.0" /><title>Document</title><link rel="stylesheet" href="/styles/article.css" /><link rel="stylesheet" href="/styles/default.layout.css" /><link rel="stylesheet" href="/styles/main.css" /></head><body><div class="layout"><header><a class="layout__siteTitle" href="/">Greet Mertens</a><nav><ul><li><a href="/artikelen">artikelen</a></li><li><a href="/projecten">projecten</a></li><li><a href="/contact">contact</a></li></ul></nav></header><main class="article"><article><h1>Breathing corpses - Laura Wade</h1><figure class="image" style="--aspectRatio: 67%; --color: #c8a790;"><img loading="lazy" src="https://cdn.sanity.io/images/ph08or48/production/31fc4836e27755f6226ab1a2ff5a08c5d979b5df-4368x2912.jpg?auto=format" /></figure><div class="article__info"><time dateTime="Fri Apr 17 2020 00:00:00 GMT+0200 (Midden-Europese zomertijd)">17 april 2020</time></div><div class="article__body"><div><p><strong>De onbreekbare cirkel van leven en dood</strong></p><p>Het begint met een dood lichaam. De dood is aanwezig en tastbaar. Meteen rijzen er vragen. Wie is deze persoon, hoe was zijn leven en waarom is hij nu dood? Deze vragen stuwen het verhaal. Er zullen nog meer dode lichamen gevonden worden. Je wil weten hoe het zit, hoe de doden met elkaar verbonden zijn, water precies gebeurd is en of er een dader aan te wijzen is. Er komen hints en je wordt uitgenodigd om de logica te ontdekken, het verhaal te reconstrueren. En net als je denkt dat je het rond hebt, blijkt het toch vreemd onverklaarbaar en blijf je zitten met een mysterie.</p><p>Je behoefte aan logica wordt in dit verhaal niet bevredigd. Al word je lang aan het lijntje gehouden. En dat geeft niet, want er is veel meer te vinden. Belangrijker dan de whodunnit is vraag: wat gebeurt er met je als je getuige bent van de dood? Hoe reageer je? In dit verhaal lijkt de dood steeds weer een nieuwe dood uit te lokken. Dood bederft het leven. Zoals de stank van een rottend lijk de omgeving verziekt. De dood veroorzaakt stress, depressie en zet relaties onder druk. Voor wie in eerste instantie nuchter blijft, ligt er toch gevaar op de loer, niemand wordt gespaard.</p><p>En dan is er de factor tijd. Wat gebeurt wanneer? Voortdurend probeer je de volgorde der dingen te begrijpen en plaats je ze in een lijn. Maar dat blijkt tevergeefs. De tijd neemt een loopje met je. Bestaat tijd eigenlijk wel als we het over de dood hebben?</p><p>De constructie van het verhaal neemt de lezer mee in cirkelende beweging. En alhoewel we kennis maken met een reeks zeer levendige personages en we een kijkje mogen nemen in hun rijk geschakeerde levens, beseffen we dat we niet in the circle of life zitten. We komen steeds weer uit bij de dood.</p><p><em>Toneeltekst van Laura Wade, gepubliceerd in 2005, gelezen april 2020</em></p></div></div></article></main></div><script src="/javascript/main.js"></script></body></html>