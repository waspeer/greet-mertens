<!doctype html /><html lang="nl"><head><meta charSet="UTF-8" /><meta httpEquiv="X-UA-Compatible" content="IE=edge" /><meta name="viewport" content="width=device-width, initial-scale=1.0" /><title>Document</title><link rel="stylesheet" href="/styles/article.css" /><link rel="stylesheet" href="/styles/default.layout.css" /><link rel="stylesheet" href="/styles/main.css" /></head><body><div class="layout"><header><a class="layout__siteTitle" href="/">Greet Mertens</a><nav><ul><li><a href="/artikelen">artikelen</a></li><li><a href="/projecten">projecten</a></li><li><a href="/contact">contact</a></li></ul></nav></header><main class="article"><article><h1>Limbo - Marijke Schermer</h1><figure class="image" style="--aspectRatio: 67%; --color: #c8eafa;"><img loading="lazy" src="https://cdn.sanity.io/images/ph08or48/production/3341d28a6dbf1f55354f4b401db62088b598b4d1-5184x3456.jpg?auto=format" /></figure><div class="article__info"><time dateTime="Wed May 27 2020 00:00:00 GMT+0200 (Midden-Europese zomertijd)">27 mei 2020</time></div><div class="article__body"><div><p><strong>Zo leven zo dood</strong></p><p>Ergens zijn we als vrouwen allemaal gelijk. Al was het alleen maar omdat we allemaal sterfelijk zijn. En kwetsbaar. Maar ook omdat ons lijden niet zelden veroorzaakt wordt door mannen. We zijn het slachtoffer van geweld en verkrachting. Van geloofsovertuigingen, politieke overtuigingen, culturele normen. We zitten vast in een verhaal dat over het algemeen door mannen is geschreven. En de rollen die we daarin moeten spelen worden vaak gekenmerkt door onderdrukking, vernedering, gevaar, eenzijdigheid, verveling. Het lezen van dit stuk brengt iets van verdriet in me naar boven. Ik voel een gemeenschappelijk lijden dat maar niet ophoudt te bestaan. Het zit kennelijk zo diep geworteld in onze cultuur om vrouwen te gebruiken ter meerdere eer en glorie van de man. Om zijn lusten te bevredigen, om hem boven de ander te verheffen, om voor zijn nageslacht te zorgen, om zijn positie in de maatschappij veilig te stellen. Het lezen van dit stuk maakt de feministe in mij wakker.</p><p>De vorm, de structuur van het verhaal is ingenieus. De herhalingen en dubbelingen maken meteen duidelijk dat het over alle vrouwen van alle tijden gaat. Er komen veel personages langs, allemaal gespeeld door dezelfde twee actrices. Ook dat draagt bij aan de boodschap.</p><p>En dan is er de stem van God. Het is als Wachten op Godot, maar dit keer laat hij wel van zich horen. God lijkt niet echt boven de partijen te staan. Hij heeft een mannelijke stem en lijkt de touwtjes in handen te hebben. Hij is dus degene die deze vreselijke momenten van sterven heeft bedacht. Dit vraagt om een opstand. </p><p></p><p><em>Toneeltekst van Marijke Schermer uit 2018, gelezen in mei 2020</em></p></div></div></article></main></div><script src="/javascript/main.js"></script></body></html>