<!doctype html /><html lang="nl"><head><meta charSet="UTF-8" /><meta httpEquiv="X-UA-Compatible" content="IE=edge" /><meta name="viewport" content="width=device-width, initial-scale=1.0" /><title>Document</title><link rel="stylesheet" href="/styles/article.css" /><link rel="stylesheet" href="/styles/default.layout.css" /><link rel="stylesheet" href="/styles/main.css" /></head><body><div class="layout"><header><a class="layout__siteTitle" href="/">Greet Mertens</a><nav><ul><li><a href="/artikelen">artikelen</a></li><li><a href="/projecten">projecten</a></li><li><a href="/contact">contact</a></li></ul></nav></header><main class="article"><article><h1>Dubbelgangers - Eva Jansen Manenschijn</h1><figure class="image" style="--aspectRatio: 55%; --color: #3e4a4d;"><img loading="lazy" src="https://cdn.sanity.io/images/ph08or48/production/9055054a2a5c97690e9c00327109bf332e33b78c-3072x1681.jpg?auto=format" /></figure><div class="article__info"><time dateTime="Thu May 28 2020 00:00:00 GMT+0200 (Midden-Europese zomertijd)">28 mei 2020</time></div><div class="article__body"><div><p><strong>Verloren</strong></p><p>De vrouw komt niet over de dood van haar vader heen. Ze klampt zich vast aan een man die misschien haar redder zal zijn. Ze wil dat hij haar redder is. Ze speelt de vrouw die hij in haar ziet. Ze leven samen voor drie jaar. En dan komt het moment dat ze er genoeg van heeft. Ze wil dat hij vertrekt. Ze geeft de man een andere vrouw, een actrice. Misschien was dat het moment dat ze besloot dat het op moest houden, toen ze zag hoe de man genoot van de actrice die zijn teksten uitsprak. Ze zag zichzelf in de actrice: bedacht door hem, gekleed door hem, genoemd door hem.</p><p>Het zou een aanklacht kunnen zijn tegen de mannelijke blik op de vrouw. De manier waarop de man de vrouw vasthoudt in zijn verhaal, hoe hij haar een rol toebedeelt, een tekst voor haar schrijft, een naam voor haar bedenkt, de juiste kleding voor haar koopt. Maar wat ze doet is zichzelf vervangen door een andere vrouw, een actrice die het spelen van een rol tot in de puntjes beheerst. Welke boodschap blijft er dan over?</p><p>Veel blijft hangen in de poÃ«zie van de tekst. Mooie woorden, mooie zinnen. Tot het moment dat de vrouw zich uitkleedt en de man dwingt om naar haar te kijken zoals ze is. Ze confronteert hem met de werkelijkheid en hij wil het niet zien. Het is een pijnlijk en theatraal scherp moment in het stuk. Het heeft effect, ook omdat het zorgvuldig is voorbereid, er komt toch iets aan het licht wat eerder in de schaduw bleef.</p><p>De setting is mooi en veel betekenend. De vrouw is vuurtorenwachter op een eiland. Maar deze context weegt voor mij te zwaar door. Er wordt veel nadruk op gelegd. De symboliek wordt voor mij te veel uitgemolken.</p><p>De tekst krijgt niet echt voeten aan de grond. Dat zal in de regie en het spel moeten gebeuren.</p><p></p><p><em>Toneeltekst van Eva Jansen Manenschijn uit 2019, gelezen mei 2020</em></p></div></div></article></main></div><script src="/javascript/main.js"></script></body></html>